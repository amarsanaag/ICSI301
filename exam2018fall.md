ICSI301 Вэб програмчлал
# Улирлын шалгалт 2018-12-27

## Шалгалтын хувилбар - 1
Дараах програмын шаардлагын дагуу програм хөгжүүлнэ.

**Ерөнхий шаардлага:** Тендерийн бүртгэл, мэдээллийг харах зориулалттай вэб програм хөгжүүлнэ. Тендерийн мэдээллийг нэр, дугаар, тайлбар зэрэг талбараар хадгална. Нэг тендерт олон компани санал өгч оролцож болдог. Компанийн хувьд нэр, регистрийн дугаарыг хадгална. Мөн тухайн тендерийн мэдээлэлд санал болгосон үнэ зэргийг хадгалдаг байна. Өгөгдлийн санд тендер, компанийн мэдээллийг урьдчилж хадгалсан (гараар оруулах) байж болно.

Програмыг PHP, JavaScript, AJAX, JSON технологи ашиглан хөгжүүлнэ. Сервер талд клиентээс ирсэн хүсэлтийг хүлээн авч өгөгдлийн сангаас өгөгдлийг уншиж JSON өгөгдөл боловсруулж клиентэд буцаадаг байна. Клиент талд илгээсэн хүсэлтийн хариуд ирсэн өгөгдлийг авч DOM-оор хэрэглэгчийн интерфэйсийг зурж ажилладаг байна. PHP скрипт нь нэг хуудас байх бөгөөд GET-ээр ирсэн хүсэлтээс хамаарч тендерийн жагсаалтыг явуулах эсвэл тухайн тендерт санал өгсөн компаниудын мэдээллийг явуулах зэрэг хоёр өөр горимоор ажилладаг байна. Энэ хуудсанд AJAX-аар хүсэлт илгээх бөгөөд JSON өгөгдлийг авч боловсруулдаг байна.

1. Өгөгдлийн сангийн зохиомжийг гүйцэтгэх (8 оноо)

2. Тендерийн мэдээллийг жагсааж харуулах вэб хуудас (нүүр хуудас) хөгжүүлэх (8 оноо)

3. Нэг тендерийн мэдээлэл дээр дарахад санал өгсөн компаниудын мэдээллийг яг тендерийн дор нь жагсааж харуулах, дахин дарахад жагсаалтыг арилгадаг байна. (8 оноо)

4. Тухайн хэрэглэгч тухайн тендерийг орж үзсэн тохиолдолд күүкид "үзсэн" гэх мэдээллийг бичих, хэрэв тухайн хэрэглэгчийн хуьвд өмнө үзсэн тендер бол өөрөөр тэмдэглэж харуулна. (8 оноо)

5. Тухайн тендерийг үзсэн нийт хэрэглэгчийн тоог хадгалж харуулах, энэ үүнийг күүки, сесшнд хадгалахгүй бөгөөд сервер унтарсан ч нийт тоогоо хадгалдаг байна. (8 оноо)

Шалгалтын материал илгээхэд тавих шаардлага:

1. Програмын код дотор дээрх даалгавруудын дугаар тавьж хэрхэн ажилладаг талаар тайлбар бичиж хадгална.

2. Програмын кодыг нэг PHP, нэг HTML, нэг JS файлаар хөгжүүлнэ.

3. Зохиогч нь өөрөө байх ёстой. Бусад эх сурвалжаас хуулахыг хатуу хориглоно.

Дээрх шаардлагуудыг биелүүлээгүй тохиолдолд шалгалтын материалыг хүчингүйд тооцно.
