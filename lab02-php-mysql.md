##Лаб 02. PHP ба MySQL
Энэ лабораторийн ажлаар MySQL өгөгдлийн сангийн холболт үүсгэх, MySQLi өргөтгөл ашиглах, өгөгдлийн сангаас өгөгдөл гаргах асуулга ажиллуулах, үр дүн боловсруулах, сервер талд бэлтгэх, түүнийг сервер талд түр хадгалах, DDL командууд ажиллуулах, өгөгдөл оруулах, устгах, SQL тарилгаас сэргийлэх зэрэг чадварыг эзэмших зорилготой.
##Даалгавар 1.	[1] номын 10-р бүлгийн бүх PHP кодыг дуурайн бичиж дасгал хийнэ. Үүнд:
1.	PhpMyAdmin вэб програмыг ашиглан books нэртэй дараах 5 талбартай хүснэгтийг үүсгэнэ.
Зохиогч (author)
Гарчиг (title)
Ангилал (Category)
Он (Year)
ISBN дугаар (ISBN)
2.	Хичээлдээ ашиглаж байсан 5 номын мэдээллийг SQL хэлний INSERT INTO командаар phpMyAdmin вэб програмын асуулга ажиллуулах интерфейсээр оруулна. 
3.	Номын 241-268-р хуудас хүртэлх бүх кодыг бичиж ажиллуулна.
4.	10-р бүлгийн бүх асуултад хариулна.
##Даалгавар 2.	Оюутны хичээл сонголтын өгөгдөлтэй ажиллах вэб хуудасны PHP програмыг хөгжүүлнэ. Үүнд mysqli_* (эсвэл хуучирсан mysql_) функцийг ашиглана.
1.	Дараах шаардлагын дагуу өгөгдлийн сан үүсгэх DDL командыг ажиллуулж туршилтын өгөгдөл оруулах PHP скрипт бичнэ. Оюутны овог, нэр, SISI ID, хүйс, төрсөн огноо зэрэг мэдээллийг хадгалах хүснэгт үүсгэнэ. Нэг оюутан нэг мэргэжлийн хөтөлбөрөөр суралцдаг мэдээллийг хадгална. Мэргэжлийн хөтөлбөр нь хөтөлбөрийн нэр, хөтөлбөрийн батлагдсан огноо зэрэг мэдээллийг хадгална. Мөн оюутны сонгосон хичээлүүдийг хадгална. Нэг хичээлийг олон оюутан сонгож болно. Нэг оюутан олон хичээлийг сонгож болно. Хичээл бүр нь хичээлийн нэр, индекс, багц цаг зэрэг 3 элементтэй байна. Хүснэгт хооронд үүсэх Foreign Key хориглолтыг Primary Key агуулах хүснэгтээ үүсгэсний дараа ALTER TABLE командаар үүсгэдгийг (https://www.w3schools.com/sql/sql_foreignkey.asp) анхаараарай. Үүний дараа 5 оюутны мэдээллийг INSERT INTO командаар дараалуулан оруулна. Оюутны мэдээллийг програмд тогтмол утгаар өгнө.
2.	Оюутны мэдээллийг хүснэгтээр харуулах бөгөөд нэг оюутны мэдээллийг нэг мөрөнд үзүүлнэ. Үүнийг list.php хуудас үүсгэж хийнэ. Мөрийн ард устгах, засах товчлуурууд/холбоос байна. Эдгээр холбоосыг <a> элемент ашиглан хийж болох бөгөөд линкийг дарахад delete.php?s_id=[student_id] querystring-ийг GET аргаар дамжуулдаг байж болно. Засах холбоосыг дарахад оюутны мэдээллийг HTML маягтын тохирох элементүүдэд гарааны утга болгон оруулж доор нь засах товч байх ба энэ товчийг дарахад өгөгдлийн санд мэдээллийг засварлана. Үүнийг update.php хуудас үүсгэж хийнэ. Хүснэгтийн дээд талд нэмэх товч байх бөгөөд оюутны мэдээллийг шинээр оруулдаг байна. Үүнийг insert.php хуудас үүсгэж хийнэ.
3.	Хөгжүүлж буй програмаа SQL Injection халдлагын аргаар халдаж өгөгдлийн санд байгаа өгөгдлийг өөрчилж үзнэ. Дараа нь SQL Injection халдлагаас сэргийлэх кодыг хөгжүүлж буй програмдаа нэмж оруулна. Үүнийг дараах 2 аргаар тус тусад нь гүйцэтгэнэ.
a.	GET, POST параметрээр ирсэн утгыг цэвэрлэх (sanitize)
b.	Параметртэй асуулга ажиллуулах (placeholder)
4.	Дээрх програмыг mysqli_* функцүүдийн оронд MySQLi өргөтгөл ашиглан өөрчилж хөгжүүлнэ. MySQLi нь объект хандлагад аргаар өгөгдлийн санд хандахад зориулсан PHP хэлний өргөтгөл бөгөөд [1] номын 11-р бүлгээс үзнэ үү.
Ном зүй
[1] Robin Nixon, Learning PHP, MySQL, JavaScript, CSS & HTML5, 3rd Edition, 2014, 729 pages, ISBN: 978-1-491-94946-7
